---
layout: post
order: 6
rel: /about/kambov/social
service: /services/social
project: /portfolio/kambov
header: compact
display: summary cover
title: Целенасочено и премерено
description: Един от печелившите подходи като част от дигиталния маркетинг беше създаването на поредица от игри „Познай пломбата”.
image: /business/kambov/social.jpg
---
# Дългосрочни отношения и ангажираност
Социалните мрежи бяха подходяща платформа за информиране и образоване на настоящите клиенти на Дентална Клиника Камбов. Присъствието там беше много целенасочено и премерено. Информацията, снимковият и видео материал във Facebook имаше допълваща роля към [уеб дизайна](./../../маркетинг/уеб-дизайн.html) на интернет сайта и социалната мрежа успешно се наложи като място за комуникация и поддържане на интереса сред пациентите. 

Търсехме дългосрочни отношения и ангажираност и затова не ползвахме готови групи от хора. Заложихме на доброволното присъединяване и провокирахме хората сами да харесат страницата във Facebook. Публикувахме интересни и полезни текстове от уеб сайта и блога на д-р Камбов и скоро феновете на страницата надхвърлиха 2000 души. 

## Познай пломбата
Един от печелившите подходи, като част от [дигиталния маркетинг](./../../дигитална-маркетингова-стратегия.html), беше създаването на поредица от игри "Познай пломбата". Игрите не само поддържаха интереса сред феновете на страницата по забавен и неангажиращ начин, но ни позволяваха да покажем снимки, онагледяващи прецизната работа и отличните резултати от лечението при Дентална Клиника Камбов. Така засилихме доверието в неговия професионализъм, създадохме имидж за работа на високо ниво и разширихме кръга от потенциални клиенти.